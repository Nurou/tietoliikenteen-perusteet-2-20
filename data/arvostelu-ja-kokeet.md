---
path: "/arvostelu-ja-kokeet"
title: "Arvostelu ja kokeet"
hidden: false
information_page: true
---

## Arvostelu ja kokeet

### Arvostelusta

Kurssista voi saada suoritusmerkinnän vain osallistumalla keväällä 2020 joko kurssille [TKT20004 Tietoliikenteen perusteet](https://courses.helsinki.fi/fi/tkt20004/131058728) tai kurssille [AYTKT200042 Tietoliikenteen perusteet 2](https://courses.helsinki.fi/fi/aytkt200042/130350689).

Muita todistuksia kurssin suorittamisesta ei anneta.

Nämä kaksi kurssia arvostellaan täysin toisistaan riippumatta ja niillä on erilaiset suoritustavat. Katso tarkemmin kurssin omalta sivulta tietoa näistä suoritustavoista.

### AYTKT200042 Tietoliikenteen perusteet 2, 3op

Kurssin voi tenttiä moodlessa joko huhtikuun, toukokuun tai kesäkuun lopulla.  Muita tenttivaihtoehtoja ei ole. Suosittelen tenttimään jo heti huhtikuun lopulla, jolloin voit vielä tarvittaessa uusia kokeen toukokuuss tai kesäkuussa.

Pidä huoli, että ilmoittaudut avoimeen yliopistoon viimeistään tenttiä edeltävällä viikolla, jotta käyttöoikeutesi tulee voimaan ajoissa. Et siis tarvitse erillistä tentti-ilmoittautumista, vaan normaali kurssi-ilmoittautuminen riittää.

Pääset kirjautumaan kurssin Moodleen, kun toimit seuraavien ohjeiden mukaisesti:
1.	Tee [Avoimen yliopiston kurssi-ilmoittautuminen](https://www.avoin.helsinki.fi/palvelut/esittely.aspx?o=130350689).
2.	Odota 24 tuntia ja aktivoi Helsingin yliopiston käyttäjätunnus. Saat ohjeet aktivointia varten ilmoittautumista seuraavana päivänä.
3.	Kirjaudu [Opintoi-sivulle](https://student.helsinki.fi/opintoni), josta löydät kurssiavaimen  ja linkin Moodleen kirjautumista varten.
4.	Kirjaudu kurssin Moodleen Helsingin yliopiston käyttäjätunnuksella ja kurssiavaimella
HUOM!
-	Ilmoittautuminen Avoimeen yliopiston on mahdollista 28.4.2020 saakka
-	Vain niiden opiskelijoiden opintosuoritukset voidaan kirjata Helsingin yliopiston opintorekisteriin, jotka ovat tehneet kurssi-ilmoittautumisen Avoimeen yliopistoon ja suorittaneet kurssin loppuun ohjeiden mukaisesti.


### TKT20004 Tietoliikenteen perusteet, 5 op

Kurssin osallistujille tämä verkkokurssi on laajemman Tietoliikenteen perusteet -kurssin osasuoritus. Tämän Tietoliikenteen perusteet 2 -verkkokurssin sisältö tentitään kahdessa osassa minikokeissa ma 6.4. ja ma 27.4.



